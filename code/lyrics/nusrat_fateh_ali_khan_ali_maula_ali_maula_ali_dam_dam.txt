Artist: nusrat_fateh_ali_khan
Title: ali_maula_ali_maula_ali_dam_dam
Genre: International
Subgenres: [u'Indian Subcontinent Traditions', u'Qawwali', u'Vocal Music']

Song:

Ali imaam-e-manasto manam Ghulaam-e-Ali
Hazaar jaan-e-giraamii fidaa-e-naam-e-Ali

Haidariam qalandaram mastam
Bandaa-e-Murtaza Ali hastam
Peshvaa-e-tamaam virdaaram
Ke sage kuu-e-sher-e-yazdaanam

Kabhii diivaar hiltii hai, kabhii dar kaanp jaataa hai
Ali kaa naam sun kar ab bhii Khaibar kaanp jaataa hai

Shaah-e-mardaan Ali
Ali Ali Ali
Ali Maula Ali

Patthar pe alam deen ka garaa jisne
Lalkaar kar Marhab ko pichaaraa jisne

Haq
Ali Ali Ali
Ali Maula Ali

Jap le jap le mere manvaa
Yahii naam sacchaa hai pyaare
Yahii naam tere sab dukh haare
Isii naam kii barkat ne diye raaz-e-haqiiqat khol

Shaah-e-mardaan Ali
La fataa illah Ali
Sher-e-yazdaan Ali

Tan par Ali, Ali ho zubaan par Al Ali
Mar jauun to kafan par bhii likhna Ali Ali

Baghair hubb-e-Ali mudd’aa nahiin miltaa
Ibaadaton kaa bhii hargiz silaa nahiin miltaa
Khudaa ke bandon suno ghaur se Khudaa kii qasam
Jise Ali nahiin milte use Khudaa nahiin miltaa

Basad talaash na ab kuch vus’at-e-nazar se milaa
Nishaan-e-manzil-e-maqsuud raahbar se milaa
Ali mile to mile Khaana-e-Khudaa saa hamen
Khudaa ko dhuundha to vo bhi Ali ke ghar se milaa

Diid Haider kii ibaadat, hai ye farmaan-e-nabii
Hai Ali ruuh-e-nabii, jism-e-nabii, jaan-e-nabii
Gul-e-tathiir Ali
Haq kii shamshiir Ali
Piiron ke piir Ali

Dast-e-ilaa kyuun na ho sher-e-Khudaa Ali
Maqsuud har ataa hai shah-e-laa-fataa Ali
Jis tarah ek Zaat-e-Muhammad hai be-misaal
Paidaa hu’aa na hogaa ko’ii duusraa Ali
Bedam yahii to paanch hain maqsuud-e-qaaynaat
Khairunnisaa, Hasan, Hussain, Mustafaa, Ali

Haq
Ali Ali Ali
Ali Maula Ali